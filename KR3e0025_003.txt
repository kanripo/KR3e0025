# -*- mode: mandoku-view; -*-
#+TITLE: 傷寒微旨論
#+DATE: 2015-08-24 23:04:48.320078
#+PROPERTY: ID KR3e0025
#+PROPERTY: BASEEDITION WYG    
#+PROPERTY: JUAN 後序
<pb:KR3e0025_WYG_003-1a>¶
後序¶
愚閒覽賈祐輩治傷寒病之說未嘗不廢卷而嘆焉其¶
間全不明脈之寸尺有陰陽虚盛之端證有淺深分温¶
觧汗下之趣深昧嵗中之氣候不分藥力之輕重而醫¶
者家𫝊執為良法若病人逆從遇治即陷横殃此去仲¶
景之意亦已逺矣因兹别撰成傷寒㣲㫖論二卷共二¶
萬餘言以文理疎畧意識淺昧雖不足助知者之觀但¶
竊通其俗用耳但今之醫流十中八九為俗人所主也¶
<pb:KR3e0025_WYG_003-1b>¶
其先進名醫勿為輕笑葢向趣不同後進好學者幸少¶
留心庶病無壞證其間雖有誤改仲景傷寒論内一二¶
法非敢好異固欲更張但少明其𫝊寫謬妄爾韓祗和¶
再序¶
