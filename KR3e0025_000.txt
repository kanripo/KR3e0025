# -*- mode: mandoku-view; -*-
#+TITLE: 傷寒微旨論
#+DATE: 2015-08-24 23:04:48.267512
#+PROPERTY: ID KR3e0025
#+PROPERTY: BASEEDITION WYG    
#+PROPERTY: JUAN 提要
<pb:KR3e0025_WYG_000-1a>¶
欽定四庫全書　　　　　子部五¶
　提要¶
　　傷寒微㫖論二卷　　　醫家類¶
　　　　(臣/)等謹案傷寒微㫖二卷宋韓祇和撰是書¶
　　　　宋史藝文志不載陳振孫書録解題載有其¶
　　　　名亦不著作者名氏但據序題元祐丙寅知¶
　　　　其為哲宗時人而已今檢永樂大典各卷内¶
　　　　此書散見頗多每條悉標韓祇和之名而元¶
<pb:KR3e0025_WYG_000-1b>¶
　　　　戴良九靈山房集亦稱自漢張機著傷寒論¶
　　　　晉王叔和宋成無已龎安常朱肱許叔微韓¶
　　　　祇和王賓之流皆互有闡發其間祇和姓名¶
　　　　與永樂大典相合是祇和實北宋名醫以傷¶
　　　　寒為專門者特宋史方技𫝊不載其履貫遂¶
　　　　不可考耳書凡十五篇間附方論大抵皆推¶
　　　　闡張機之㫖而能變通於其間其可下篇不¶
　　　　立湯液惟以早下為大戒盖為氣質羸弱者¶
<pb:KR3e0025_WYG_000-2a>¶
　　　　言然當以脈證相参知其邪入陽明與否以¶
　　　　分汗下不宜矯枉過直竟廢古方至如辨脈¶
　　　　篇據傷寒例桂枝下咽陽盛乃斃承氣入胃¶
　　　　隂盛乃亡之義以攻楊氏之謬誤可汗篇分¶
　　　　隂盛陽虚陽盛隂虚隂陽俱盛三門則俱能¶
　　　　師張氏而神明其意矣又如汗下温三法分¶
　　　　按時候辰刻而参之脈理病情乃因張機正¶
　　　　傷寒之法而通之於春夏傷寒更通之於冬¶
<pb:KR3e0025_WYG_000-2b>¶
　　　　月傷寒亦頗能察微知著又如以陽黄歸之¶
　　　　過下亡津則於金匱發陽發隂之論研析精¶
　　　　微不特傷寒之黄切中窽要即雜病之黄亦¶
　　　　可以例推矣其書向惟王好古隂證畧例中¶
　　　　間引其文而原本久佚今採掇薈稡復成完¶
　　　　帙謹依原目釐為上下二卷陳振孫所稱之¶
　　　　原序則永樂大典不載無從採補殆編纂之¶
　　　　時舊本已闕歟乾隆四十六年九月恭校上¶
<pb:KR3e0025_WYG_000-3a>¶
　　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　　總　校　官　(臣/)　陸　費　墀¶
#+PROPERTY: JUAN 目錄
<pb:KR3e0025_WYG_000-4a>¶
欽定四庫全書¶
　傷寒㣲㫖論目録¶
　　卷上¶
　　　傷寒源篇¶
　　　傷寒平脈篇¶
　　　辨脈篇¶
　　　陰陽盛虚篇¶
　　　治病隨證加減藥篇¶
<pb:KR3e0025_WYG_000-4b>¶
　　　用藥逆篇¶
　　　可汗篇¶
　　　可下篇¶
　　卷下¶
　　　總汗下篇¶
　　　辨汗下藥力輕重篇¶
　　　溫中篇¶
　　　小便大便篇¶
<pb:KR3e0025_WYG_000-5a>¶
　　　畜血證篇¶
　　　隂黄證篇¶
　　　勞復證篇¶
